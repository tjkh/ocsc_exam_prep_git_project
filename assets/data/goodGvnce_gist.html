<!doctype html>
<html lang="th">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="for_act.css">
    <link rel="stylesheet" type="text/css" href="cont_full_version.css">
    <script src="cont_full_version.js" type="text/javascript" language="JavaScript"></script>

    <title>สรุป พ.ร.ฎ.การบริหารกิจการบ้านเมืองที่ดี</title>
</head>

 <body>

 <!-- แก้ปัญหา  Samsung แสดงหน้าว่าง/ดำ -->
 <div id="first_div"></div>
 &nbsp;&nbsp;
 <div id="second_div"></div>


 <h2>พ.ร.ฎ.ว่าด้วยหลักเกณฑ์และวิธีการบริหารกิจการบ้านเมืองที่ดี พ.ศ. ๒๕๔๖</h2> 
 กำหนดเป้าหมายไว้ 7 ประการ แบ่งออกเป็น 9 หมวด<br><br>
 <strong>เป้าหมายการบริหารกิจการบ้านเมืองที่ดี </strong>
 <OL>
<LI> เกิดประโยชน์สุขของประชาชน
<LI> เกิดผลสัมฤทธิ์ต่อภารกิจของรัฐ
<LI> มีประสิทธิภาพ และเกิดความคุ้มค่า ในเชิงภารกิจของรัฐ
<LI> ไม่มีขั้นตอนการปฏิบัติงานเกินความจำเป็น
<LI> มีการปรับปรุงภารกิจของส่วนราชการ ให้ทันต่อสถานการณ์ 
<LI> ประชาชนได้รับการอำนวยความสะดวก และได้รับการตอบสนองความต้องการ
<LI> มีการประเมินผลการปฏิบัติราชการ อย่างสม่ำเสมอ
</OL>
พ.ร.ฎ.ว่าด้วยหลักเกณฑ์และวิธีการบริหารกิจการบ้านเมืองที่ดี พ.ศ. ๒๕๔๖<br><br>
<strong>เหตุผลในการออกกฎหมายฉบับนี้ </strong><br>
<UL>
ฉบับที่ 1 พ.ศ.2548
  <UL>
  <LI>มีการปฏิรูประบบราชการ</LI>
  <LI>พ.ร.บ.ระเบียบบริหารราชการแผ่นดิน กำหนดให้วางหลักเกณฑ์เป็น พ.ร.ฎ.</LI>
  </UL>
  ฉบับที่ 2 พ.ศ.2562
  <UL>
  <LI>มีการยกเลิก แผนบริหารราชการแผ่นดิน และแผนนิติบัญญัติ</LI>
  <LI>เกิดยุทธศาสตร์ชาติ 20 ปี</LI>
  <LI>กำหนดให้ใช้ แพลตฟอร์มดิจิทัลกลาง</LI>
  </UL>
</UL>

  <strong>หมวด ๑ การบริหารกิจการบ้านเมืองที่ดี </strong><br>
  <UL>
  <LI>การบริหารกิจการบ้านเมืองที่ดี ได้แก่ การบริหารราชการเพื่อบรรลุเป้าหมาย ทั้ง 7 ประการ ข้างต้น</LI>
  </UL>
  
  <strong>หมวด ๒ การบริหารราชการเพื่อให้เกิดประโยชน์สุขของประชาชน</strong>
  <UL>
 <LI>บริหารราชการที่มีเป้าหมายเพื่อให้เกิดความผาสุก และความเป็นอยู่ที่ดีของประชาชน ความสงบและปลอดภัยของ สังคมส่วนรวม ตลอดจนประโยชน์สูงสุดของประเทศ</LI>
  <LI>ถือว่าประชาชนเป็นศูนย์กลาง
  <ol>
  <li>กำหนดภารกิจเพื่อให้เกิดความผาสุก ความเป็นอยู่ที่ดี และสอดคล้องกับแนวนโยบายแห่งรัฐ </li>
  <li>ต้องเป็นไปโดยซื่อสัตย์สุจริต สามารถตรวจสอบได้ </li>
  <li>ก่อนเริ่มดำเนินการต้องมีการศึกษา ผลดีและผลเสียทุกด้าน ดำเนินการที่โปร่งใส มีกลไกตรวจสอบ ภารกิจใดจะมีผลกระทบต่อประชาชน ส่วนราชการต้องดำเนินการรับฟังความคิดเห็นของ ประชาชน หรือชี้แจงทำความเข้าใจ เพื่อให้ประชาชนได้ตระหนักถึงประโยชน์ เพื่อปรับปรุง </li>
  <li>ต้องคอยรับฟังความคิดเห็น และความพึงพอใจของสังคม</li>
  <li>ถ้าเกิดปัญหาและอุปสรรค ให้รีบแก้ไขโดยเร็ว ถ้าปัญหาเกิดจากส่วนราชการอื่น ให้แจ้งส่วนราชการที่เกี่ยวข้องทราบ เพื่อดำเนินการแก้ไข ปรับปรุงโดยเร็ว และให้แจ้ง ก.พ.ร. ทราบด้วย </li>
  </ol>
  </UL>
  
  <strong>หมวด ๓ การบริหารราชการเพื่อให้เกิดผลสัมฤทธิ์ต่อภารกิจของรัฐ</strong>
  <UL>
 <LI>ก่อนจะดำเนินการตามภารกิจใด ต้องจัดทำแผนปฏิบัติราชการ ไว้เป็นการล่วงหน้า</LI>
  <LI>แผนปฏิบัติราชการ ต้องมีรายละเอียด ขั้นตอน ระยะเวลา และงบประมาณ ที่จะต้องใช้ในการดำเนินการของแต่ละขั้นตอน เป้าหมายของภารกิจ ผลสัมฤทธิ์ และตัวชี้วัดความสำเร็จ</LI>
  <LI>ต้องมีการติดตาม และประเมินผลการปฏิบัติตามแผนปฏิบัติราชการ ซึ่งต้องสอดคล้องกับมาตรฐานที่ ก.พ.ร. กำหนด</LI>
  <LI>ถ้าเกิดผลกระทบต่อประชาชน ให้เป็นหน้าที่ของส่วนราชการ ที่จะต้องแก้ไข หรือบรรเทาผลกระทบนั้น หรือเปลี่ยนแผนปฏิบัติราชการให้เหมาะสม</LI>
  <LI>ในกรณีที่ภารกิจใด มีความเกี่ยวข้องกับหลายส่วนราชการ ให้ดำเนินการบริหารราชการแบบบูรณาการร่วมกัน โดยมุ่งให้เกิดผลสัมฤทธิ์ต่อภารกิจของรัฐ</LI>
  <LI>ให้ส่วนราชการ มีหน้าที่สนับสนุนการปฏิบัติราชการของผู้ว่าราชการจังหวัด หรือหัวหน้าคณะผู้แทน ในต่างประเทศ เพื่อให้การบริหารราชการแบบบูรณาการ</LI>
  <LI>ให้ส่วนราชการพัฒนาความรู้ในส่วนราชการ เพื่อให้มีลักษณะเป็นองค์การแห่งการเรียนรู้อย่างสม่ำเสมอ</LI>
  <LI>แผนปฏิบัติราชการ เป็นแผน 5 ปี ต้องสอดคล้องกับยุทธศาสตร์ชาติ แผนแม่บท แผนการปฏิรูปประเทศ แผนพัฒนาเศรษฐกิจและ สังคมแห่งชาติ นโยบายของคณะรัฐมนตรีที่แถลงต่อรัฐสภา และแผนอื่นที่เกี่ยวข้อง</LI>
  <LI>ในแต่ละปีงบประมาณ ให้ส่วนราชการ จัดทำแผนปฏิบัติราชการประจำปี โดยให้ระบุสาระสำคัญ เกี่ยวกับนโยบาย การปฏิบัติราชการของส่วนราชการ เป้าหมาย และผลสัมฤทธิ์ของงาน รวมทั้งประมาณการ รายได้และรายจ่าย และทรัพยากรอื่นที่จะต้องใช้ เสนอต่อรัฐมนตรี เพื่อให้ความเห็นชอบ</LI>
  <LI>รัฐมนตรีให้ความเห็นชอบแล้ว ให้สำนักงบประมาณ จัดสรรงบประมาณ</LI>
  <LI>ถ้าส่วนราชการ ไม่ได้เสนอแผนปฏิบัติราชการ  หรือไม่ได้รับความเห็นชอบจากรัฐมนตรี ห้ามสำนักงบประมาณ จัดสรรงบประมาณ ให้</LI>
  <LI>เมื่อสิ้นปีงบประมาณให้ส่วนราชการจัดทำรายงาน แสดงผลสัมฤทธิ์ของแผนปฏิบัติราชการประจำปี เสนอต่อคณะรัฐมนตรี </LI>
  <LI>ให้สำนักงบประมาณและ ก.พ.ร. ร่วมกันกำหนดแนวทางการจัดทำ แผนปฏิบัติราชการ</LI>
  <LI>การโอนงบประมาณจากภารกิจหนึ่งตาม ที่กำหนดในแผนปฏิบัติราชการ ไปดำเนินการอย่างอื่น ซึ่งมีผลทำให้ภารกิจเดิมไม่บรรลุเป้าหมาย หรือนำไปใช้ในภารกิจใหม่ ที่มิได้กำหนดในแผนปฏิบัติราชการ จะกระทำได้ ต่อเมื่อได้รับอนุมัติ จากคณะรัฐมนตรี ให้ปรับแผนปฏิบัติราชการ ให้สอดคล้องกันแล้ว</LI>
  <LI>การปรับแผนปฏิบัติราชการ จะกระทำได้เฉพาะในกรณีที่ งานหรือภารกิจใด ไม่อาจ ดำเนินการตามวัตถุประสงค์ต่อไปได้ หรือหมดความจำเป็น หรือไม่เป็นประโยชน์ หรือหากดำเนินการ ต่อไปจะต้องเสียค่าใช้จ่าย เกินความจำเป็น หรือมีความจำเป็นอย่างอื่น อันไม่อาจหลีกเลี่ยงได้ ที่จะต้อง เปลี่ยนแปลงสาระสำคัญของแผนปฏิบัติราชการ</LI>
  <LI>เมื่อนายกรัฐมนตรี พ้นจากดำแหน่ง ให้หัวหน้าส่วนราชการ มีหน้าที่สรุปผลการปฏิบัติราชการ และให้ข้อมูลต่อนายกรัฐมนตรีคนใหม่ </LI>
  </UL>
  
  <strong>หมวด ๔ การบริหารราชการอย่างมีประสิทธิภาพ และเกิดความคุ้มค่าในเชิงภารกิจของรัฐ</strong>
 <UL>
  <LI>ให้ส่วน ราชการกำหนดเป้าหมายของงาน/โครงการ แผนการทำงาน ระยะเวลาแล้วเสร็จ และงบประมาณ และต้องเผยแพร่ ให้ทราบทั่วกัน</LI>
  <LI>ให้ส่วนราชการจัดทำบัญชีต้นทุน ในงานบริการสาธารณะแต่ละประเภทขึ้น ตามหลักเกณฑ์ และวิธีการที่กรมบัญชีกลางกำหนด</LI>
  <LI>ให้ส่วนราชการคำนวณรายจ่ายต่อหน่วย ของงานบริการสาธารณะ ที่อยู่ในความรับผิดชอบของ ส่วนราชการนั้น ตามระยะเวลาที่กรมบัญชีกลางกำหนด และรายงานให้สำนักงบประมาณ กรมบัญชีกลาง และ ก.พ.ร. ทราบ</LI>
  <LI>ในกรณีที่รายจ่ายต่อหน่วย สูงกว่ารายจ่ายต่อหน่วย ของงานบริการสาธารณะของส่วนราชการอื่น ให้ส่วนราชการนั้น จัดทำแผนการลดรายจ่าย เสนอสำนักงบประมาณ กรมบัญชีกลาง และ ก.พ.ร. ทราบ และถ้ามิได้มีข้อทักท้วงประการใด ภายในสิบห้าวัน ก็ให้ส่วนราชการดังกล่าวถือปฏิบัติ ตามแผนการลดรายจ่ายนั้นต่อไปได้ </LI>
  <LI>ให้สำนักงานคณะกรรมการพัฒนาการเศรษฐกิจ และสังคมแห่งชาติ และสำนัก งบประมาณ ร่วมกันจัดให้มีการประเมินความคุ้มค่า ในการปฏิบัติภารกิจของรัฐ ที่ส่วนราชการดำเนินการอยู่ เพื่อรายงานคณะรัฐมนตรี สำหรับเป็นแนวทางในการพิจารณาว่า ภารกิจใดสมควรจะได้ดำเนินการต่อไปหรือ ยุบเลิก และเพื่อประโยชน์ในการจัดตั้งงบประมาณ ของส่วนราชการในปีต่อไป ทั้งนี้ ตามระยะเวลาที่ คณะรัฐมนตรีกำหนด</LI>
  <LI>ในการประเมินความคุ้มค่าตามวรรคหนึ่ง ให้คำนึงถึงประเภท และสภาพของแต่ละภารกิจ ความเป็นไปได้ของภารกิจ หรือโครงการที่ดำเนินการ ประโยชน์ที่รัฐและประชาชนจะพึงได้ และรายจ่ายที่ต้อง เสียไปก่อนและหลังที่ส่วนราชการ ดำเนินการด้วย</LI>
  <LI>ความคุ้มค่า หมายความถึง ประโยชน์หรือผลเสียทางสังคม และประโยชน์ หรือผลเสียอื่น ซึ่งไม่อาจคำนวณเป็นตัวเงินได้ด้วย</LI>
  <LI>ในการจัดซื้อหรือจัดจ้าง ให้ส่วนราชการดำเนินการ โดยเปิดเผยและเที่ยงธรรม โดยพิจารณาถึงประโยชน์ และผลเสียทางสังคม ภาระต่อประชาชน คุณภาพ วัตถุประสงค์ที่จะใช้ ราคา และประโยชน์ระยะยาว ของส่วนราชการที่จะได้รับประกอบกัน</LI>
  <LI>ในกรณีทั่วัตถุประสงค์ในการใช้ เป็นเหตุให้ต้องคำนึงถึงคุณภาพ และการดูแลรักษาเป็นสำคัญ ให้สามารถกระทำได้ โดยไม่ต้องถือราคาตํ่าสุดในการเสนอซื้อ หรือจ้างเสมอไป</LI>
  <LI>ในการปฏิบัติภารกิจใด หากส่วนราชการ จำเป็นต้องได้รับอนุญาต อนุมัติ หรือ ความเห็นชอบจากส่วนราชการอื่น ตามที่มีกฎหมาย กฎ ระเบียบ ข้อบังคับ ประกาศ หรือมติคณะ รัฐมนตรีกำหนด ให้ส่วนราชการที่มีอำนาจ อนุญาต อนุมัติ หรือให้ความเห็นชอบดังกล่าว แจ้งผล การพิจารณาให้ส่วนราชการ ที่ยื่นคำขอทราบภายในสิบห้าวัน นับแต่วันที่ได้รับคำขอ</LI>
  <LI>ในกรณีที่เรื่องใดมีกฎหมาย กฎ ระเบียบ ข้อบังคับ ประกาศ หรือมติคณะรัฐมนตรี กำหนดขั้นตอนการปฏิบัติไว้ และขั้นตอนการปฏิบัตินั้น ต้องใช้ระยะเวลาเกินสิบห้าวัน ให้ส่วนราชการที่มีอำนาจ อนุญาต อนุมัติ หรือให้ความเห็นชอบ ประกาศกำหนดระยะเวลาการพิจารณาไว้ให้ส่วนราชการอื่นทราบ </LI>
  <LI>ส่วนราชการใด ที่มีอำนาจ อนุญาต อนุมัติ หรือให้ความเห็นชอบ มิได้ดำเนินการให้แล้วเสร็จ ตามวรรคหนึ่งหรือวรรคสอง หากเกิดความเสียหายใดขึ้น ให้ถือว่าข้าราชการซึ่งมีหน้าที่เกี่ยวข้อง และ หัวหน้าส่วนราชการนั้น ประมาทเลินเล่อ อย่างร้ายแรง เว้นแต่จะพิสูจน์ได้ว่า ความล่าข้านั้นมิได้เกิดขึ้น จากความผิดของตน</LI>
  <LI>ในการพิจารณาเรื่องใด ๆ โดยคณะกรรมการ เมื่อคณะกรรมการมีมติเป็นประการใดแล้ว ให้มติ ของคณะกรรมการผูกพันส่วนราชการ ซึ่งมีผู้แทนร่วมเป็นกรรมการอยู่ด้วย แม้ว่าในการพิจารณาวินิจฉัย เรื่องนั้น ผู้แทนของส่วนราชการ ที่เป็นกรรมการ จะมิได้เข้าร่วมพิจารณาวินิจฉัยก็ตาม ถ้ามีความเห็น แตกต่างกันสองฝ่าย ให้บันทึกความเห็นของกรรมการ ฝ่ายข้างน้อยไว้ ให้ปรากฎในเรื่องนั้นด้วย</LI>
  <LI>การสั่งราชการโดยปกติ ให้กระทำเป็นลายลักษณ์อักษร เว้นแต่ในกรณีที่ผู้บังคับบัญชา มีความจำเป็นที่ไม่อาจสั่งเป็นลายลักษณ์อักษรในขณะนั้น จะสั่งราชการด้วยวาจาก็ได้ แต่ให้ผู้รับคำสั่งนั้น บันทึกคำสั่งด้วยวาจาไว้เป็นลายลักษณ์อักษร และเมื่อได้ปฏิมัติราชการตามคำสั่งดังกล่าวแล้ว ให้บันทึก รายงานให้ผู้สั่งราชการทราบ ในบันทึกให้อ้างอิงคำสั่งด้วยวาจาไว้ด้วย</LI>
  </UL>
  
  <strong>หมวด ๕ การลดขั้นตอนการปฏิบัติงาน</strong>
  <UL>
   <LI>ให้ส่วนราชการจัดให้มีการกระจายอำนาจ การจัดสินใจเกี่ยวกับ การสั่ง การอนุญาต การอนุมัติ การปฏิบัติราชการ หรือการดำเนินการอื่นใด ของผู้ดำรงตำแหน่งใด ให้แก่ผู้ดำรงตำแหน่งที่มี หน้าที่รับผิดชอบ ในการดำเนินการในเรื่องนั้นโดยตรง เพื่อให้เกิดความรวดเร็ว และลดขั้นตอนการปฏิบัติราชการ</LI>
  <LI>ในการกระจายอำนาจการจัดสินใจดังกล่าว ต้องมุ่งผล ให้เกิดความสะดวก และรวดเร็ว ในการบริการประชาชน</LI>
  <LI>เมื่อได้มีการกระจายอำนาจ การจัดสินใจแล้ว ให้ส่วนราชการกำหนดหลักเกณฑ์ การควบคุม ติดตาม และกำกับดูแลการใช้อำนาจ และความรับผิดชอบ ของผู้รับมอบอำนาจและผู้มอบอำนาจไว้ด้วย</LI>
   <LI>หากสามารถใช้เทคโนโลยีสารสนเทศ หรือโทรคมนาคม แล้วจะเป็นการลดขั้นตอน เพิ่มประสิทธิภาพ และประหยัดค่าใช้จ่าย รวมทั้งไม่เกิดผลเสียหายแก่ราชการ ให้ส่วนราชการดำเนินการ ให้ข้าราชการ ใช้เทคโนโลยีสารสนเทศ หรือโทรคมนาคม ตามความเหมาะสมและกำลังเงินงบประมาณ</LI>
  <LI>ในการปฏิบัติงาน ที่เกี่ยวข้องกับการบริการประชาชน หรือการติดต่อประสานงาน ระหว่างส่วนราชการด้วยกัน ให้ส่วนราชการ แต่ละแห่งจัดทำแผนภูมิ ขั้นตอนและระยะเวลาการดำเนินการ รวมทั้งรายละเอียดอื่น ๆ ที่เกี่ยวข้องในแต่ละขั้นตอน เปิดเผยไว้ ณ ที่ทำการของส่วนราชการ และในระบบ เครือข่ายสารสนเทศ ของส่วนราชการ เพื่อให้ประชาชน หรือผู้ที่เกี่ยวข้องเข้าตรวจดูได้ </LI>
  <LI>การบริการประชาชนและการติดต่อประสานงานระหว่างส่วนราชการด้วยกัน ต้องกระทำโดยใช้ แพลตฟอร์มดิจิทัลกลางที่สำนักงานพัฒนารัฐบาลดิจิทัล</LI>
   <LI>ในกระทรวงหนึ่ง ให้เป็นหน้าที่ของปลัดกระทรวง ที่จะต้องจัดให้ส่วนราชการภายในกระทรวง ที่รับผิดชอบ ปฏิบัติงานเกี่ยวกับการบริการประชาชน ร่วมกันจัดตั้งศูนย์บริการร่วม เพื่ออำนวยความ สะดวกแก่ประชาชน ในการที่จะต้องปฏิบัติตามกฎหมาย หรือกฎอื่นใด</LI>
  <LI>ในการยื่นคำร้อง หรือคำขอ ต่อศูนย์บริการร่วม ให้ถือว่าเป็นการยื่นต่อส่วนราชการ ที่เกี่ยวข้องทั้งหมด ตามที่ระบุไว่ในกฎหมายหรือกฎแล้ว</LI>
  <LI>ให้ผู้ว่าราชการจังหจัด นายอำเภอ และปลัดอำเภอ ผู้เป็นหัวหน้าประจำกิ่งอำเภอ จัดให้ส่วนราชการ ที่รับผิดชอบ ดำเนินการเกี่ยวกับการบริการประชาชน ในเรื่องเดียวกัน หรือต่อเนื่องกันในจังหจัด อำเภอ หรือกิ่งอำเภอนั้น ร่วมกันจัดตั้งศูนย์บริการร่วมไว้ ณ ศาลากลางจังหจัด ที่ว่าการอำเภอ หรือที่ว่าการกิ่งอำเภอ หรือสถานที่อื่นตามที่เห็นสมควร</LI>
  </UL>
  
  <strong>หมวด ๖ การปรับปรุงภารกิจของส่วนราชการ</strong>
  <UL>
   <LI>ให้ส่วนราชการจัดให้มีการทบทวนภารกิจของตนว่าภารกิจใดมืความจำเป็น หรือ สมควรที่จะยกเลิก ปรับปรุง หรือเปลี่ยนแปลงการดำเนินการต่อไปหรือไม่ โดยคำนึงถึงยุทธศาสตร์ชาติ แผนแม่บท แผนการปฏิรูปประเทศ แผนพัฒนาเศรษฐกิจและสังคมแห่งชาติ นโยบายของคณะรัฐมนตรี ที่แถลงต่อรัฐสภา และแผนอื่นที่เกี่ยวข้อง รวมถึงกำลังเงินงบประมาณของประเทศ ความคุ้มค่าของภารกิจ และสถานการณ์อื่นประกอบกัน</LI>
  <LI>ในกรณีที่ส่วนราชการเห็นควรยกเลิก ปรับปรุง หรือเปลี่ยนแปลงภารกิจ ให้ส่วนราชการดำเนินการ ปรับปรุงอำนาจหน้าที่ โครงสร้าง และอัตรากำลัง ของส่วนราชการให้สอดคล้องกัน และเสนอ คณะรัฐมนตรีพิจารณาให้ความเห็นชอบ เพื่อดำเนินการต่อไป</LI>
  <LI>ในกรณีที่ ก.พ.ร. พิจารณาแล้วเห็นว่า ภารกิจของรัฐ ที่ส่วนราชการใดรับผิดชอบดำเนินการอยู่ สมควรเปลี่ยนแปลง ยกเลิก หรือเพิ่มเติม ให้เสนอคณะรัฐมนตรี เพื่อพิจารณา เมื่อคณะรัฐมนตรี เห็นชอบแล้ว ให้ส่วนราชการนั้น ดำเนินการปรับปรุงภารกิจ อำนาจหน้าที่ โครงสร้างและอัตรากำลัง ของส่วนราชการนั้นให้สอดคล้องกัน</LI>
   <LI>ในกรณีที่มีการยุบเลิก โอน หรือรวมส่วนราชการใดทั้งหมดหรือบางส่วน ห้ามมิให้จัดตั้งส่วนราชการที่มีภารกิจหรืออำนาจหน้าที่ที่มีลักษณะเดียวกัน หรือคล้ายคลึงกันกับ ส่วนราชการดังกล่าวขึ้นอีก เว้นแต่มีเหตุผลและความจำเป็นเพื่อรักษาความมั่นคงของรัฐหรือเศรษฐกิจ ของประเทศ หรือรักษาผลประโยชน์ส่วนรวมของประชาชน และโดยได้รับความเห็นชอบจาก ก.พ.ร.</LI>
  <LI>ส่วนราชการมีหน้าที่สำรวจ ตรวจสอบ และทบทวนกฎหมาย กฎ ระเบียบ ข้อบังคับ และประกาศ ที่อยู่ในความรับผิดชอบ เพื่อดำเนินการยกเลิก ปรับปรุง หรือจัดให้มีกฎหมาย กฎ ระเบียบ ข้อบังคับ หรือประกาศขึ้นใหม่ ให้ทันสมัย และเหมาะสมกับสภาวการณ์ หรือสอดคล้อง กับความจำเป็นทางเศรษฐกิจ สังคม และความมั่นคงของประเทศ  ทั้งนี้ โดยคำนึงถึงความสะดวก รวดเร็ว และลดภาระ ของประชาชนเป็นสำคัญ</LI>
  <LI>สำนักงานคณะกรรมการกฤษฎีกา สามารถ เสนอแนะ ส่วนราชการ เพื่อดำเนินการแก้ไข ปรับปรุง หรือยกเลิก กฎหมาย กฎ ระเบียบ ข้อบังคับ หรือประกาศ ที่ไม่สอดคล้อง หรือเหมาะสมกับสถานการณ์ ในปัจจุบัน ไม่เอื้ออำนวย ต่อการพัฒนาประเทศ เป็นอุปสรรค ต่อการประกอบกิจการ หรือการดำรงชีวิตของประชาชน ได้
</LI>
   <LI>ในกรณีที่ส่วนราชการที่ได้รับการเสนอแนะ ไม่เห็นชอบด้วย กับคำเสนอแนะของสำนักงานคณะกรรมการกฤษฎีกา ให้เสนอเรื่อง ต่อคณะรัฐมนตรีเพื่อพิจารณาวินิจฉัย</LI>
  </UL>
  
  <strong>หมวด ๗ การอำนวยความสะดวก และการตอบสนองความต้องการของประชาชน</strong>
  <UL>
   <LI>ในการปฏิบัติราชการ ที่เกี่ยวข้องกับการบริการประชาชน หรือติดต่อประสานงาน ระหว่างส่วนราชการด้วยกัน ให้ส่วนราชการ กำหนดระยะเวลาแล้วเสร็จของงาน แต่ละงาน และประกาศ ให้ประชาชน และข้าราชการทราบเป็นการทั่วไป ส่วนราชการใด มิได้กำหนดระยะเวลาแล้วเสร็จ ของงานใด และ ก.พ.ร. พิจารณาเห็นว่างานนั้น มีลักษณะที่สามารถกำหนดระยะเวลาแล้วเสร็จได้ หรือส่วนราชการ ได้กำหนดระยะเวลาแล้วเสร็จไว้ แต่ ก.พ.ร. เห็นว่าเป็นระยะเวลาที่ล่าช้าเกินสมควร ก.พ.ร. จะกำหนด เวลาแล้วเสร็จให้ส่วนราชการนั้นต้องปฏิบัติก็ได้ </LI>
  <LI>ให้เป็นหน้าที่ของผู้บังคับบัญชา ที่จะต้องตรวจสอบ ให้ข้าราชการปฏิบัติงาน ให้แล้วเสร็จตาม กำหนดเวลา</LI>
  <LI>เมื่อส่วนราชการใด ได้รับการติดต่อสอบถามเป็นหนังสือ จากประชาชนหรือจาก ส่วนราชการด้วยกัน เกี่ยวกับงานที่อยู่ในอำนาจหน้าที่ของส่วนราชการนั้น ให้เป็นหน้าที่ของส่วนราชการนั้น ที่จะต้องตอบคำถาม หรือแจ้งการดำเนินการ ให้ทราบภายในสิบห้าวัน หรือภายในกำหนดเวลาที่กำหนด</LI>
   <LI>ให้ส่วนราชการ จัดให้มีระบบเครือข่ายสารสนเทศ ของส่วนราชการเพื่ออำนวยความสะดวก ให้แก่ประชาชน ที่จะสามารถติดต่อสอบถาม หรือขอข้อมูล หรือแสดงความคิดเห็นเกี่ยวกับ การปฏิบัติราชการ ของส่วนราชการ</LI>
  <LI>ระบบเครือข่ายสารสนเทศตามวรรคหนึ่ง ต้องจัดทำในระบบเดียว กับที่กระทรวงเทคโนโลยี สารสนเทศและการสื่อสาร จัดให้มีขึ้น</LI>
  <LI>เพื่ออำนวยความสะดวก และความรวดเร็ว แก่ประชาชนในการติดต่อกับส่วนราชการทุกแห่ง ให้กระทรวงเทคโนโลยีสารสนเทศและการสือสาร จัดให้มีระบบเครือข่ายสารสนเทศกลางขึ้น</LI>
   <LI>ในกรณีที่ส่วนราชการ ได้รับคำร้องเรียน เสนอแนะ ส่วนราชการ จะต้องพิจารณาดำเนินการให้ลุล่วงไป และแจ้งให้บุคคลนั้น ทราบผลการดำเนินการด้วย ทั้งนี้ อาจแจ้งให้ทราบ ผ่านทางระบบเครือข่ายสารสนเทศ ของส่วนราชการด้วยก็ได้</LI>
  <LI>ในกรณีการแจ้งผ่านทางระบบเครือข่ายสารสนเทศ มิให้เปิดเผย ชื่อหรือที่อยู่ ของผู้ร้องเรียน เสนอแนะ หรือแสดงความคิดเห็น</LI>
  <LI>ส่วนราชการที่มีอำนาจ ออกกฎ ระเบียบ ข้อบังคับ หรือประกาศ เพื่อใช้บังคับกับส่วนราชการอื่น มีหน้าที่ตรวจสอบว่า กฎ ระเบียบ ข้อบังคับ หรือประกาศนั้น เป็นอุปสรรค หรือก่อให้เกิดความยุ่งยาก ซ้ำซ้อน หรือความล่าข้า ต่อการปฏิบัติหน้าที่ ของส่วนราชการอื่นหรือไม่ เพื่อดำเนินการปรับปรุงแก้ไข ให้เหมาะสมโดยเร็วต่อไป</LI>
   <LI>ให้ส่วนราชการที่ออก กฎ ระเบียบ ข้อบังคับ หรือประกาศนั้น พิจารณาโดยทันที และในกรณีที่เห็นว่า การร้องเรียน หรือเสนอแนะนั้น เกิดจากความเข้าใจผิด หรือความไม่เข้าใจในกฎ ระเบียบ ข้อบังคับ หรือประกาศ ให้ชี้แจงให้ผู้ร้องเรียน หรือเสนอแนะทราบ ภายในสิบห้าวัน</LI>
  <LI>การร้องเรียนหรือเสนอแนะ จะแจ้งผ่าน ก.พ.ร. ก็ได้</LI>
  <LI>โดยปกติให้ถือว่าเป็นเรื่องเปิดเผย เว้นแต่กรณีมี ความจำเป็นอย่างยิ่ง เพื่อประโยชน์ในการรักษา ความมั่นคงของประเทศ ความมั่นคงทางเศรษฐกิจ การรักษา ความสงบเรียบร้อยของประชาชน หรือการคุ้มครองสิทธิส่วนบุคคล จึงให้กำหนดเป็นความลับได้เท่าที่จำเป็น</LI>
   <LI>ต้องจัดให้มีการเปิดเผยข้อมูล เกี่ยวกับงบประมาณรายจ่ายแต่ละปี รายการเกี่ยวกับ การจัดซื้อหรือจัดจ้าง ให้ประชาชนสามารถ ขอดูหรือตรวจสอบได้ ณ สถานที่ทำการของ ส่วนราชการ และระบบเครือข่ายสารสนเทศ ของส่วนราชการ  ทั้งนี้ การเปิดเผยข้อมูลดังกล่าว ต้องไม่ก่อให้เกิดความได้เปรียบ หรือเสียเปรียบ หรือความเสียหายแก่บุคคลใด ในการจัดซื้อหรือจัดจ้าง</LI>
  <LI>ในการจัดทำสัญญาจัดซื้อหรือจัดจ้าง ห้ามมิให้มีข้อความ หรือข้อตก ลงห้ามมิให้เปิดเผยข้อความ หรือข้อตกลงในสัญญาดังกล่าว เว้นแต่ข้อมูลดังกล่าว เป็นข้อมูลที่อยู่ภายใต้บังคับกฎหมาย กฎ ระเบียบ หรือข้อบังคับ ที่เกี่ยวกับการคุ้มครองความลับทางราชการ หรือในส่วนที่เป็นความลับทางการค้า</LI>
  </UL>
  
  <strong>หมวด ๘ การประเมินผลการปฏิบัติราชการ</strong>
  <UL>
   <LI>ให้ส่วนราชการจัดให้มี คณะผู้ประเมินอิสระ ดำเนินการประเมินผลการปฎิบัติราชการ ของส่วนราชการเกี่ยวกับผลสัมฤทธิ์ของภารกิจ คุณภาพการให้บริการ ความพึงพอใจของประชาชนผู้รับบริการ ความคุ้มค่าในภารกิจ ทั้งนี้ ตามหสักเกณฑ์ วิธีการ และระยะเวลาที่ ก.พ.ร. กำหนด</LI>
  <LI>ส่วนราชการ อาจจัดให้มีการประเมินภาพรวมของผู้บังคับบัญชาแต่ละระดับ หรือหน่วยงานในส่วนราชการก็ไค้ ทั้งนี้ การประเมินดังกล่าว ต้องกระทำเป็นความลับ และเป็นไปเพื่อ ประโยชน์แห่งความสามัคคี ของข้าราชการ</LI>
  <LI>ในการประเมินผลการปฏิบัติงาน ของข้าราชการ เพื่อประโยชน์ในการบริหารงานบุคคล ให้ส่วนราชการ ประเมินโดยคำนึงถึงผลการปฏิบัติงาน เฉพาะตัวของข้าราชการผู้นั้น ในตำแหน่งที่ปฏิบัติ ประโยชน์ และผลสัมฤทธิ์ ที่หน่วยงานที่ข้าราชการผู้นั้นสังสัด ได้รับจากการปฏิบัติงานของ ข้าราชการผู้นั้น</LI>
   <LI>ในกรณีที่ส่วนราชการใด ดำเนินการให้บริการที่มีคุณภาพ และเป็นไปตามเป้าหมาย ที่กำหนด รวมทั้งเป็นที่พึงพอใจแก่ประชาชน ให้ ก.พ.ร. เสนอคณะรัฐมนตรี จัดสรรเงินเพิ่มพิเศษ เป็นบำเหน็จความชอบ แก่ส่วนราชการ หรือให้ส่วนราชการใช้เงินงบประมาณเหลือจ่าย ของส่วนราชการนั้น เพื่อนำไปใช้ในการปรับปรุงการปฏิบัติงาน ของส่วนราชการ หรือจัดสรรเป็นรางวัลให้ข้าราชการในสังสัด ทั้งนี้ ตามหสักเกณฑ์และวิธีการที่ ก.พ.ร. กำหนด โดยความเห็นชอบของคณะรัฐมนตรี </LI>
  <LI>เมื่อส่วนราชการใด ได้ดำเนินงานไปตามเป้าหมาย สามารถเพิ่มผลงานและผลสัมฤทธิ์ โดยไม่เป็นการเพิ่มค่าใช้จ่าย และคุ้มค่าต่อภารกิจของรัฐ หรือสามารถดำเนินการ ตามแผนการลดค่าใช้จ่ายต่อหน่วย ได้ตามหสักเกณฑ์ที่ ก.พ.ร. กำหนด ให้ ก.พ.ร. เสนอคณะรัฐมนตรีจัดสรรเงินรางวัล การเพิ่ม ประสิทธิภาพ ให้แก่ส่วนราชการนั้น หรือให้ส่วนราชการ ใช้เงินงบประมาณเหลือจ่าย ของส่วนราชการนั้น เพื่อนำไปใช้ในการปรับปรุงการปฏิบัติงาน ของส่วนราชการ หรือจัดสรรเป็นรางวัล ให้ข้าราชการในสังสัด ทั้งนี้ ตามหสักเกณฑ์ และวิธีการที่ ก.พ.ร. กำหนดโดยความเห็นชอบของคณะรัฐมนตรี </LI>
  <LI>ให้องค์กรปกครองส่วนท้องถิ่น จัดทำหลักเกณฑ์การบริหารกิจการบ้านเมืองที่ดี ตามแนวทางของพระราชกฤษฎีกานี้ โดยอย่างน้อย ต้องมีหลักเกณฑ์เกี่ยวกับ การลดขั้นตอนการปฏิบัติงาน และการอำนวยความสะดวก และการตอบสนองความต้องการของประชาชน ที่สอดคล้องกับบทบัญญติ ในหมวด ๕ และหมวด ๗</LI>
   <LI>ให้เป็นหน้าที่ของกระทรวงมหาดไทย ดูแลและให้ความช่วยเหลือ องค์กรปกครองส่วนท้องถิ่น ในการจัดทำหลักเกณฑ์การบริหารกิจการบ้านเมืองที่ดี </LI>
  <LI>ให้องค์การมหาชนและรัฐวิสาหกิจ จัดให้มีหลักเกณฑ์การบริหารกิจการบ้านเมือง ที่ดี ตามแนวทางของพระราชกฤษฎีกานี้ </LI>
  <LI>ในกรณีที่ ก.พ.ร. เห็นว่าองค์การมหาชน หรือรัฐวิสาหกิจใด ไม่จัดให้มีหลักเกณฑ์ตามวรรคหนึ่ง หรือมีแต่ไม่สอดคล้องกับพระราชกฤษฎีกานี้ ให้แจ้งรัฐมนตรี ซึ่งมีหน้าที่กำกับ ดูแล องค์การมหาชน หรือรัฐวิสาหกิจ เพื่อพิจารณาสั่งการให้องค์การมหาชน หรือรัฐวิสาหกิจนั้นดำเนินการให้ถูกต้องต่อไป</LI>
  </UL>
  <br><br>
    <strong>พ.ร.ฎ.ว่าด้วยหลักเกณฑ์และวิธีการบริหารกิจการบ้านเมืองที่ดี ฉบับที่ ๒</strong><br><br>
 
  <UL>
    <LI>การจัดทำแผนปฏิบัติราชการของส่วนราชการเป็นแผนห้าปี </LI>
   <LI>ให้สำนักงานพัฒนารัฐบาลดิจิทัล (องค์การมหาชน) จัดให้มี แพลตฟอร์มดิจิทัลกลางเพื่อให้ส่วนราชการใช้ในการบริการประชาชนและการติดต่อประสานงาน ระหว่างกันได้ภายในเก้าสิบวันนับแต่วันที่พระราชกฤษฎีกานี้ใช้บังคับ</LI>
  <LI>ให้เป็นหน้าที่ของหัวหน้าส่วนราชการที่จะต้องดำเนินการให้การบริการประชาชนและการติดต่อ ประสานงานระหว่างส่วนราชการด้วยกัน โดยการใช้แพลตฟอร์มดิจิทัลกลางให้แล้วเสร็จภายในสองปี นับแต่พันกำหนดเวลาตามวรรคหนึ่ง</LI>
  <LI>ในกรณีที่ส่วนราชการใดมีเหตุผลความจำเป็นที่ไม่สามารถดำเนินการใช้แพลตฟอร์มดิจิทัลกลางได้ ภายในระยะเวลาที่กำหนดในวรรคสอง ให้หัวหน้าส่วนราชการนั้นเสนอ ก.พ.ร. เพื่อพิจารณาขยาย ระยะเวลาดังกล่าวได้</LI>
  </UL>
  
  
  
  
  
  
 </body>
</html>
