<!doctype html>
<html lang="th">
 <head>
  <meta charset="UTF-8">
  <link rel="stylesheet" type="text/css" href="for_act.css">

  <title>การเป็นข้าราชการที่ดี </title>
 </head>
 <body>


<div class="act-center-text"><strong>การเป็นข้าราชการที่ดี <br>
</strong>
</div>


<strong>พระบรมราโชวาทฯ เนื่องในวันข้าราชการพลเรือน <br><br>พุทธศักราช ๒๕๓๐</strong>

<p>ข้าราชการที่สามารถต้องมีความรู้ครบสามส่วน คือความรู้วิชาการ ความรู้ปฏิบัติการ และความรู้คิด
อ่านตามเหตุผลตามความเป็นจริง ต้องมีความจริงใจและความบริสุทธิ์ใจในงาน ในผู้ร่วมงาน ในการรักษาระเบียบแบบแผนความดีงาม ความถูกต้องทุกอย่างในแผ่นดิน ต้องมีความสงบและหนักแน่นทั้งในกาย ในใจ ในคำพูด ต้องสำรวจดูความบกพร่องของตนเองอยู่สม่ำเสมอ แล้วปฏิบัติแก้ไขเสียโดยเร็ว ไม่ปล่อยให้เจริญงอกงามทำความเสียหายให้แก่ การกระทำความคิด และการงาน</p>

<br><strong>พุทธศักราช ๒๕๓๖</strong><br>

<p>ข้าราชการมีหน้าที่สำคัญส่วนหนึ่ง ที่จะต้องประพฤติปฏิบัติต่อบุคคลทั้งปวงด้วยความสุจริตจริงใจ วางตัวให้พอเหมาะพอสมกับฐานะตำแหน่ง พร้อมกับรักษาความสุภาพอ่อนโยนไว้ให้เหนียวแน่นสม่ำเสมอ. นอกจากนั้นยังจะต้องมีความเสียสละอดทน รู้จักเกรงใจ ให้อภัย ทั้งโอนอ่อนผ่อนตามกันและกันด้วยเหตุผล. และสำคัญที่สุดจะต้องหัดทำใจให้กว้างขวางหนักแน่น รู้จักรับฟังความคิดความเห็นแม้กระทั่งคำวิพากษ์วิจารณ์จากผู้อื่นอย่างฉลาดเพราะการรู้จักรับฟังอย่างฉลาดนั้น แท้จริง คือการระดมสติปัญญาและประสบการณ์อันหลากหลาย มาอำนวยประโยชน์ในการปฏิบัติบริหารงานให้ประสบความสำเร็จที่สมบูรณ์นั่นเอง</p>

<br><strong>พุทธศักราช ๒๕๔๓</strong>
<p>ข้าราชการผู้ปฏิบัติบริหารงานของแผ่นดิน จะต้องตั้งใจปฏิบัติหน้าที่โดยเต็มกำลังความสามารถด้วยอุดมคติด้วยความเข้มแข็งเสียสละ และระมัดระวังให้การทุกอย่างในหน้าที่เป็นไปอย่างถูกต้อง และเที่ยงตรงเป็นกลางด้วยความระลึกรู้ตัวอยู่เสมอว่า การปฏิบัติตัวปฏิบัติงานของตนมีผลเกี่ยวเนื่องถึงประโยชน์ 
ส่วนรวมของบ้านเมืองและของประชาชนทุกคน.</p>

<br><strong>พุทธศักราช ๒๕๔๖</strong>
<p>ข้าราชการไม่ว่าจะอยู่ในตำแหน่งใด ระดับไหนมีหน้าที่อย่างไร ล้วนแต่มีส่วนสำคัญอยู่ในงานของแผ่นดินทั้งสิ้น. ทุกคนทุกฝHายจึงไม่ควรจะถือตัวแบ่งแยกหากต้องยกย่องนับถือให้เกียรติกันสมัครสมานร่วมมือร่วมความคิดกันให้การปฏิบัติบริหารงานของแผ่นดินดำเนินไปอย่างมีเอกภาพและได้ผลที่พึงประสงค์สมบูรณ์พร้อมทุกส่วน.</p>

<br><strong>พุทธศักราช ๒๕๔๘</strong>
<p>ข้าราชการผู้ปฏิบัติบริหารงานของแผ่นดิน จะต้องรู้ตระหนักแน่ในการสละอันได้แก่การสละสำคัญสองประการคือสละเพื่อประโยชน์ส่วนรวม ที่ยิ่งใหญ่และเหนือกว่าประโยชน์ส่วนตัวประการหนึ่งกับสละความคิด จิตใจที่ต่ำทรามต่าง ๆ อีกประการหนึ่ง จึงจะเป็นที่เชื่อถือไว้วางใจของคนทั้งปวง และสามารถดำรงตำแหน่ง หน้าที่อย่างมีเกียรติมีศักดิ์ศรีและมีความเจริญมั่นคงตลอดไป.</p>

<br><strong>พุทธศักราช ๒๕๔๙</strong>
<p>ข้าราชการผู้ปฏิบัติบริหารงานของแผ่นดิน จะต้องมุ่งปฏิบัติภาระทั้งปวงด้วยความอุตสาหะเพ่งพินิจ ใช้ความรู้ความคิด ความเฉลียวฉลาด และความรู้ผิดชอบชั่วดีเป็นเครื่องวิจัยวิจารณ์ ปรับปรุงตัวปรับปรุงงานให้มีประสิทธิภาพเสมอ. งานที่ทำจึงจะสำเร็จผลสมบูรณ์ และก่อเกิดประโยชน์ที่พึงประสงค์ เป็นความเจริญมั่นคงทั้งแก่ตน แก่งาน และแก่ส่วนรวมพร้อมทุกส่วน.</p>

<br><strong>พุทธศักราช ๒๕๕๐</strong>
<p>งานของแผ่นดินนั้น เป็นงานส่วนรวม มีผลเกี่ยวเนื่องถึงความเจริญขึ้นหรือเสื่อมลงของบ้านเมืองและสุขทุกข์ของประชาชนทุกคน. ข้าราชการผู้ปฏิบัติบริหารงานของแผ่นดิน จึงต้องสำนึกตระหนักในความรับผิดชอบที่มีอยู่และตั้งใจพยายามปฏิบัติหน้าที่โดยเต็มกำลังความสามารถ ด้วยความเข้มแข็งสุจริต และด้วยปัญญารู้คิดพิจารณาว่าสิ่งใดเป็นความเจริญ สิ่งใดเป็นความเสื่อมอะไรเป็นสิ่งที่ต้องทำ อะไรเป็นสิ่งที่ต้องละเว้นและกำจัด อย่างชัดเจน ถูก ตรง.</p>

<br><strong>พุทธศักราช ๒๕๕๑</strong>
<p>งานราชการนั้น คืองานของแผ่นดิน. ข้าราชการจึงต้องสำเนียก ตระหนักอยู่ตลอดเวลาถึงฐานะและหน้าที่ของตน แล้วตั้งใจปฏิบัติงานทุกอย่างโดยเต็มกำลังสติปัญญาความสามารถ ด้วยความสุจริตเที่ยงตรง และด้วยความมีสติยั้งคิด รู้ว่าสิ่งใดถูก สิ่งใดผิด สิ่งใดควรกระทำ สิ่งใดควรงดเว้นเพื่อให้งานที่ทำปราศจากโทษเสียหายและบังเกิดผลเป็น ประโยชน์ที่แท้ คือ ความเจริญมั่นคงของ
ประเทศชาติและประชาชน.</p>

<br><strong>พุทธศักราช ๒๕๕๗</strong>
<p>ข้าราชการไม่ว่าจะอยู่ในตำแหน่งใด ระดับไหนมีหน้าที่อย่างไร ล้วนแต่มีส่วนสำคัญอยู่ในงานของแผ่นดินทั้งสิ้น. ทุกคนจึงต้องตั้งใจปฏิบัติหน้าที่โดยเต็มกำลังความสามารถด้วยอุดมคติ ด้วยความเข้มแข็งเสียสละ และระมัดระวังให้การทุกอย่างในหน้าที่เป็นไปอย่างถูกต้องเที่ยงตรงด้วยความระลึกรู้ตัวอยู่เสมอว่า การปฏิบัติตัวปฏิบัติงานของตนมีผลเกี่ยวเนื่องถึงสุขทุกข์ของประชาชน ตลอดจนความเจริญขึ้นหรือเสื่อมลงของประเทศชาติ</p>

<br><strong>พุทธศักราช ๒๕๕๙</strong>
<p>การปฏิบัติงานทุกอย่างของข้าราชการ มีผลเกี่ยวเนื่อง ถึงประโยชน์ส่วนรวมของประเทศชาติและประชาชนทุกคน. ข้าราชการทุกฝ่ายทุกระดับ จงต้องระมัดระวังการปฏิบัติทุกอย่าง ให้สมควร และถูกต้องด้วยหลักวิชา เหตุผล ความชอบธรรม. ข้อสำคัญ เมื่อจะทำการใด ต้องคิดให้ดี โดยคำนึงถึงผลที่จะ เกิดขึ้น ให้รอบคอบและรอบด้าน เพื่อให้งานที่ทำบังเกิดผลดี ที่เป็นประโยชน์แท้แต่อย่างเดียว.
<div style="font-size: small; float:right; text-align:center;padding-right:50px">อาคารเฉลิมพระเกียรติ โรงพยาบาลศิริราช<br>
วันที่ ๑๑ มีนาคม พุทธศักราช ๒๕๕๙
</div>



<br>
<br>
<br>
<div class="act-center-text"><strong>พ.ร.บ.ระเบียบข้าราชการพลเรือน พ.ศ. ๒๕๕๑<br>
</strong>
</div>

<div style="text-align:center">
<div style="margin-left: 0px; border: 1px solid #4CAF50; display: inline-block; padding: 15px; text-align: left">


<p>มาตรา ๘๒ ข้าราชการพลเรือนสามัญต้องกระทำการอันเป็น ข้อปฏิบัติ ดังต่อไปนี้ 

<p>(๑) ต้องปฏิบัติหน้าที่ราชการด้วยความซื่อสัตย์ สุจริต และเที่ยงธรรม
<p>(๒) ต้องปฏิบัติหน้าที่ราชการให้เป็นไปตามกฎหมาย กฎ ระเบียบของทางราชการ ...
<p>(๓) ต้องปฏิบัติหน้าที่ราชการให้เกิดผลดีหรือความก้าวหน้าแก่ราชการด้วยความตั้งใจ ....
<p>(๔) ต้องปฏิบัติตามคำสั่งของผู้บังคับบัญชาซึ่งสั่งในหน้าที่ราชการโดยชอบด้วยกฎหมาย .....
<p>(๕) ต้องอุทิศเวลาของตนให้แก่ราชการ จะละทิ้งหรือทอดทิ้งหน้าที่ราชการมิได้ 
<p>(๖) ต้องรักษาความลับของทางราชการ
<p>(๗) ต้องสุภาพเรียบร้อย รักษาความสามัคคีและต้องช๋วยเหลือกัน ....
<p>(๘) ต้องต้อนรับ ให้ความสะดวก ให้ความเป็นธรรม และให้การสงเคราะห์แก่ประชาชน ....
<p>(๙) ต้องวางตนเป็นกลางทางการเมืองในการปฏิบัติหน้าที่ราชการ ....
<p>(๑๐) ต้องรักษาชื่อเสียงของตน และรักษาเกียรติศักดิ์ของตำแหน๋งหน้าที่ราชการ ....
<p>(๑๑) กระทำการอื่นใดตามที่กำหนดในกฎ ก.พ.
<br><br>
<p>มาตรา ๘๓ <p>ข้าราชการพลเรือนสามัญต้องไม่กระทำการอันเป็น ข้อห้าม ดังต่อไปนี้ 
<p>(๑) ต้องไม่รายงานเท็จต่อผู้บังคับบัญชา ....
<p>(๒) ต้องไม่ปฏิบัติราชการอันเป็นการกระทำการข้ามผู้บังคับบัญชาเหนือตน ....
<p>(๓) ต้องไม่อาศัยหรือยอมให้ผู้อื่นอาศัยตำแหน๋งหน้าที่ราชการของตนหาประโยชน์ให้แก่ตนเอง
หรือผู้อื่น
<p>(๔) ต้องไม่ประมาทเลินเล่อในหน้าที่ราชการ
<p>(๕) ต้องไม่กระทำการหรือยอมให้ผู้อื่นกระทำการหาผลประโยชน ....
<p>(๖) ต้องไม่เป็นกรรมการผู้จัดการ หรือผู้จัดการ หรือดำรงตำแหน๋งอื่นใดที่มีลักษณะงานคล้ายคลึง
กันนั้นในห้างหุ้นส๋วนหรือบริษัท
<p>(๗) ต้องไม่กระทำการอย๋างใดที่เป็นการกลั่นแกล้งกดขี่ หรือข่มเหงกัน ....
<p>(๘) ต้องไม่กระทำการอันเป็นการล่วงละเมิดหรือคุกคามทางเพศตามที่กำหนดในกฎ ก.พ.
<p>(๙) ต้องไม่ดูหมิ่น เหยียดหยาม กดขี่ หรือข่มเหงประชาชนผู้ติดต่อราชการ
<p>(๑๐) ไม่กระทำการอื่นใดตามที่กำหนดในกฎ ก.พ.
</div></div>

<br><br>
<div class="act-center-text"><strong>ประมวลจริยธรรม ข้าราชการพลเรือน หมวด ๒<br>
</strong>
</div>


<div style="text-align:center">
<div style="margin-left: 0px; border: 1px solid #4CAF50; display: inline-block; padding: 15px; text-align: left">


<p>1. ยึดมั่นและยืนหยัดทำในสิ่งที่ถูกต้อง
<p>2. มีจิตสำนึกที่ดีในการปฏิบัติราชการ
<p>3. แยกเรื่องส่วนตัวออกจากตำแหน่งหน้าที่
<p>4.ไม่แสวงหาประโยชน์จากหน้าที่  ไม่กระทำการขัดกันระหว่างประโยชน์ 
ส่วนตนและส่วนรวม
<p>5.ปฏิบัติตามรัฐธรรมนูญและกฎหมาย
<p>6.ให้บริการที่ดี ไม่เลือกปฏิบัติและเป็นกลางทางการเมือง
<p>7. ปฏิบัติตามกฎหมายว่าด้วยข้อมูลข่าวสารของทางราชการ
<p>8. มุ่งผลสัมฤทธิ์ของงาน
<p>9. ยึดมั่นในการปกครองแบบประชาธิปไตย
<p>10. เป็นแบบอย่างที่ดีรักษาชื่อเสียงภาพลักษณ์ของราชการ
</div></div>

<br><br>
<div class="act-center-text"><strong>หลักธรรมาภิบาลของการบริหารกิจการบ้านเมืองที่ดี </strong>
</div>
<div style="text-align:center">
<div style="margin-left: 0px; border: 1px solid #4CAF50; display: inline-block; padding: 15px; text-align: left">
<strong>การบริหารจัดการภาครัฐแนวใหม่</strong><br>
• หลักประสิทธิภาพ<br>
• หลักประสิทธิผล<br>
• หลักการตอบสนอง<br><br>

<strong>ค่านิยมประชาธิปไตย</strong><br>
• หลักภาระรับผิดชอบ/สามารถตรวจสอบได้<br>
• หลักความเปิดเผย/โปร่งใส<br>
• หลักนิติธรรม<br>
• หลักความเสมอภาค<br><br>

<strong>ประชารัฐ</strong><br>
• หลักการกระจายอำนาจ<br>
• หลักการมีส่วนร่วม/การมุ่งเน้นฉันทามติ<br><br>

<strong>ความรับผิดชอบทางการบริหาร</strong><br>
• หลักคุณธรรม/จริยธรรม
</div></div>

<br><br>

<div class="act-center-text"><strong>ค่านิยมหลักของคนไทย ๑๒ ประการ</strong>
</div>

<div style="text-align:center">
<div style="margin-left: 0px; border: 1px solid #4CAF50; display: inline-block; padding: 15px; text-align: left">
<p>๑. ความรักชาติ ศาสนา พระมหากษัตริย์
<p>๒. ซื่อสัตย์ เสียสละ อดทน
<p>๓. กตัญญูพ่อแม่ ผู้ปกครอง ครูอาจารย์
<p>๔. ใฝ่หาความรู้ หมั่นศึกษาเล่าเรียน
<p>๕. รักษาวัฒนธรรมประเพณีไทย
<p>๖. มีศีลธรรม รักษาความสัตย์ หวังดีต่อผู้อื่น และแบ่งปัน
<p>๗. เข้าใจ เรียนรู้การเป็นประชาธิปไตย อันมีพระมหากษัตริย์ทรงเป็นประมุข
<p>๘. มีระเบียบวินัย เคารพกฎหมาย เคารพผู้ใหญ่
<p>๙. มีสติรู้ตัว รู้คิด รู้ทำ
<p>๑๐. รู้จักใช้หลักปรัชญาเศรษฐกิจพอเพียง
<p>๑๑. มีความเข้มแข็งทั้งกายและใจ ไม่ยอมแพ้ต่ออำนาจฝ่ายต่ำ 
<p>๑๒. คำนึงถึงผลประโยชน์ส่วนรวม มากกว่าผลประโยชน์ส่วนตน
</div></div>

<br><br>
<div class="act-center-text"><strong>คุณลักษณะพื้นฐานของข้าราชการไทยในทศวรรษหน้า</strong>
</div>


<div style="text-align:center">
<div style="margin-left: 0px; border: 1px solid #4CAF50; display: inline-block; padding: 15px; text-align: left">
<strong>ข้าราชการ
มืออาชีพ (Professionalism)</strong><br>
• สามารถจัดการกับกลุ่มคนที่หลากหลาย<br>
• พร้อมทำงานภายใต้วิกฤต<br>
• เชี่ยวชาญเฉพาะด้านในงานสูง<br>
• ความรู้ทั่วไปดี และเรียนรู้การเปลี่ยนแปลงตลอดเวลา<br>
• เน้นผลสัมฤทธิ์ ส่งมอบผลงานได้<br>
• แม่นตรงในข้อกฎหมาย และ “กระบวนการทางกฎหมาย”<br>
• คล่องตัว ฉับไวในการทำงาน<br>
• ปรับตัวต่อการเปลี่ยนแปลงได้ดี (Adaptability)<br>
• รับมือกับปัญหาเฉพาะหน้า และจัดการกับสถานการณ์ที่หลากหลาย<br>
• ทักษะและความสามารถในการติดต่อสื่อสาร<br>
• สื่อสารภาษาต่างประเทศได้<br>
• ทักษะในการเจรจาต่อรอง<br>
• รู้การเปลี่ยนแปลงและแข่งขันทางเศรษฐกิจ<br>
• รู้เท่าทันกับการเปลี่ยนแปลงทางเทคโนโลยี<br>
• ทันยุคทันสมัย<br>
• ริเริ่มสร้างสรรค์<br><br>





<strong>ข้าราชการที่มี
จริยธรรม(Ethical Value)</strong><br>
• เคารพในความแตกต่างหลากหลาย<br>
• มีความเป็นธรรม ซื่อสัตย2 สุจริต ตรงไปตรงมา<br>
• มีมโนสุจริต (Integrity)<br>
• ใช้กฎหมายอย่างเป็นธรรมและมีมาตรฐานเดียวกัน<br>
• เป็นแบบอย่างของความดีงานในสังคม<br>
• ดูแลป้องกันสิ่งแปลกปลอมปนเปื้อนที่ไม่ดีจาก เทคโนโลยีและความทันสมัยภายนอก<br><br>



<strong>ข้าราชการที่มี
จิตสาธารณะ(Public Ethos)</strong><br>
• มีจิตบริการ<br>
• เน้นการให้บริการประชาชนอย่างมีคุณภาพ<br>
• ให้ความสำคัญแก่ผู้เสียเปรียบ ด้อยโอกาส
ในสังคม<br>
• พร้อมต่อการตรวจสอบจากทุกฝ่าย<br>
• รักษาเอกลักษณ2ความเป็นไทย<br><br>
</div></div>

<br><br>
<div class="act-center-text"><strong>ค่านิยมสร้างสรรค์ ๕ ประการ</strong>
</div>
<div style="text-align:center">
<div style="margin-left: 0px; border: 1px solid #4CAF50; display: inline-block; padding: 15px; text-align: left">
๑. กล้ายืนหยัดทำในสิ่งที่ถูกต้อง
<br>๒. ซื่อสัตย์และมีความรับผิดชอบ
<br>๓. โปร่งใส ตรวจสอบได้
<br>๔. ไม่เลือกปฏิบัติ
<br>๕. มุ่งผลสัมฤทธิ์ของงาน
</div></div>


<br><br>
<div class="act-center-text"><strong>๔ พันธกิจ ของข้าราชการยุค ๔.๐</strong>
</div>

<div style="text-align:center">
<div style="margin-left: 0px; border: 1px solid #4CAF50; display: inline-block; padding: 5px; text-align: left">
<ul><li>ส่งเสริมการทำงานที่สอดคล้อง เชื่อมโยง
เป็นบูรณาการและสร้างจิตสำนึกรับผิดชอบร่วมกัน</li>

<li>สร้างพันธมิตรและส่งเสริมการทำางานแบบประชารัฐ</li>

<li>ส่งเสริมให้เกิดนวัตกรรมและการคิดสร้างสรรค์</li>

<li>ปรับเปลี่ยนภาครัฐเป็นรัฐบาลดิจิทัล</li>
</ul>
</div>
</div>


<br><br>
<div class="act-center-text"><strong>แนวคิดปรัชญาเศรษฐกิจพอเพียง</strong>
</div>

<div style="text-align:center;">
<div style="margin-left: 0px; border: 1px solid #4CAF50; display: inline-block; padding: 5px; text-align: left">
<strong>เศรษฐกิจพอเพียง ....</strong><br>
เป็นปรัชญาชี้ถึงแนวการดำรงอยู่ และปฏิบัติตนของประชาชน
ในทุกระดับ ตั้งแต่ระดับครอบครัว ระดับชุมชน จนถึงระดับรัฐ ทั้งใน
การพัฒนาและบริหารประเทศให้ดำเนินไปในทางสายกลาง
</div></div>
<br><br>
<div style="margin-left: 0px; border: 1px solid #4CAF50; display: inline-block; padding: 5px; text-align: left">
<strong>
ความพอเพียง ....</strong><br>
ความพอประมาณ ความมีเหตุผล รวมถึงความจำเป็นที่จะต้องมีระบบภูมิคุ้มกัน
ในตัวที่ดีพอสมควรต่อการกระทบใด ๆ อันเกิดจากการเปลี่ยนแปลงทั้งภายในภายนอก
ทั้งนี้ จะต้องอาศัยความรอบรู้ ความรอบคอบ และความระมัดระวังอย่างยิ่งในการนำ 
วิชาการต่างๆ มาใช้ในการวางแผนและการดำเนินการ ทุกขั้นตอน และขณะเดียวกัน
จะต้องเสริมสร้างพื้นฐานจิตใจของคนในชาติ โดยเฉพาะเจ้าหน้าที่ของรัฐ นักทฤษฎี
และนักธุรกิจในทุกระดับ ให้มีสำนึกในคุณธรรม ความซื่อสัตย์สุจริต และให้มีความรอบ
รู้ที่เหมาะสม ดำเนินชีวิตด้วยความอดทน ความเพียร มีสติ ปัญญา และความรอบคอบ
เพื่อให้สมดุลและพร้อมต่อการรองรับการเปลี่ยนแปลงอย่างรวดเร็วและกว้างขวาง ทั้ง
ด้านวัตถุ สังคม สิ่งแวดล้อม และวัฒนธรรม
จากโลกภายนอกได้เป็นอย่างดี
</div>
<br><br>
<span style="font-size:small; text-align:left">ที่มา:
https://www.ocsc.go.th/sites/default/files/document/<br>
ppt_kaarepnkhaaraachkaarthiidiiphiiaemw.pdf
</span>
