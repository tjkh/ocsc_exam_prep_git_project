<!doctype html>
<html lang="th">
 <head>
  <meta charset="UTF-8">
     <meta name="viewport" content="width=device-width, initial-scale=1.0">
      <link rel="stylesheet" type="text/css" href="cont_full_version.css">

     <title>เทคนิคการทำข้อสอบ ก.พ. วิชา ภาษาไทย</title>
 </head>
 <!--
  <body onload="myFunction1()">
    -->
<body>
<script src="isDark.js" type="text/javascript" language="JavaScript"></script>

<a name="top"></a> [<a href="#topic_3">การทำข้อสอบการใช้ภาษา</a>  |  <a href="#topic_2">การทำข้อสอบความเข้าใจภาษา]</a><br><p></p>
  <h2>ลักษณะข้อสอบ ก.พ. วิชา ภาษาไทย</h2>

ข้อสอบวิชาภาษาไทย ของ ก.พ. ครอบคลุมเรื่องใหญ่ ๆ 2 เรื่อง คือ การใช้ภาษา และ ความเข้าใจภาษา<br><br>

<strong>ข้อสอบการใช้ภาษา</strong><br>
การใช้ภาษา จะวัดความสามารถในด้านการใช้ภาษาไทย ได้อย่างถูกต้องเหมาะสม  เป็นการใช้ภาษาในระดับ คำหรือกลุ่มคำ ประโยค หรือข้อความสั้น ๆ รวมทั้งความสามารถในการเรียงลำดับข้อความเป็นประโยคได้ถูกต้อง เหมาะสม<br><br>

<strong>ความเข้าใจภาษา</strong> <br>
จะวัดความสามารถในด้านความเข้าใจภาษา โดยสามารถสรุปความ จากข้อความสั้น ๆ หรือ บทความได้ ทั้งนี้ โดยจะกำหนดเรื่อง หรือบทความให้อ่าน แล้วตอบคำถาม ซึ่งนอกจากจะสรุปความจากเรื่องที่อ่านแล้ว ยังอาจจะให้มีการแปลความ หรือตีความอีกด้วย<br><br>


<strong>ข้อสอบวิชาภาษาไทย แนวใหม่ ปี 2564</strong><br>
จากการดูแนวโน้มของข้อสอบ ก.พ. วิชาภาษาไทย พบว่า ข้อสอบภาษาไทย แนวใหม่ มักจะเน้น ในด้านการใช้ภาษาไทย มากกว่าหลักภาษา  โดยมักจะเป็นข้อสอบในลักษณะ การเรียงลำดับประโยค และการอ่านบทความ ซึ่งจะมีบทอ่านที่ค่อนข้างยาว มาให้อ่านแล้วตอบคำถาม ในลักษณะ ตีความ แปลความ หรือ ขยายความ เป็นต้น<br><br>
การเตรียมตัวสอบ ถ้ามีเวลาน้อย ควรให้ความสำคัญกับแบบฝึกหัดลักษณะการเรียงประโยค และการอ่านบทความ <em>แต่ทั้งนี้ ก็มิได้หมายความว่า เรื่องอื่น ๆ จะไม่สำคัญ</em> เราจำเป็นต้องเตรียมตัวให้พร้อมอยู่เสมอ ให้เป็นผู้ที่ใช้ภาษาไทยได้อย่างถูกต้อง และมีประสิทธิภาพ <br><br>
สิ่งที่ควรทำในเบื้องต้น คือ การศึกษา<strong>หลักสูตรการสอบ ของ ก.พ.</strong> และวางแผนการเตรียมตัวให้พร้อม<br><br>


<strong>ลักษณะของข้อสอบวิชาภาษาไทย</strong><br>
จากการสังเกต วิเคราะห์แนวข้อสอบของ ก.พ. พบว่า ลักษณะข้อสอบวิชา ภาษาไทย มักจะมีลักษณะ ดังต่อไปนี้<br>

<ol>
<li>การเติมคำลงในช่องว่างให้ถูกต้องและตรงตามบริบท ออกข้อสอบจำนวน 5 ข้อ</li>
<li>การเรียงลำดับข้อความ ออกข้อสอบจำนวน 5 ข้อ</li>
<li>การใช้ภาษาไทยให้ถูกต้องรัดกุมตามบริบทและความหมาย ออกข้อสอบจำนวน 10 ข้อ</li>
<li>การสรุปความและการตีความ ออกข้อสอบจำนวน 5 ข้อ</li>
<li>ความเข้าใจในการอ่านบทความสั้นและบทความยาว ออกข้อสอบจำนวน 15 ข้อ</li>
</ol>
<a href="#top">กลับด้านบน</a><br>
<br>
<a name="topic_3"></a>
<strong>เทคนิคการทำข้อสอบการใช้ภาษา</strong> <br>
ข้อสอบการใช้ภาษาเป็นข้อสอบเกี่ยวกับความหมายของคำ ตลอดจนการใช้คำเชื่อม เช่น บุพบท และสันธาน เช่น คำว่า กับ แก่ แต่ ต่อ ที่ ซี่ง อัน เป็นต้น ตลอดจน การใช้คำฟุ่มเฟือย ไม่เหมาะสม ดังนั้น ในการทำข้อสอบจึงต้องพิจารณา ถึงสถานการณ์และความหมายของประโยค ด้วย เพื่อความถูกต้อง<br><br>

ตัวอย่าง<br><br>

เยาวชนที่กระทำความผิดลหุโทษต้องอยู่ใน ......... ของกรมคุมประพฤติหรือถูกกักกันในสถานพินิจ<br>
1. ความดูแล<br>
2. ความควบคุม<br>
3. ความพิทักษ์<br>
4. ความช่วยเหลือ<br><br>

คำตอบคือ 2 เพราะผู้ที่ทำความผิด ต้องถูกควบคุม คำว่า ควบคุม ใช้กับ ผู้คุม - ผู้ถูกกักขัง<br>
ดูแล ใช้กับ พ่อแม่ - ลูก<br>
พิทักษ์ หมายถึง ปกป้อง คุ้มครองไม่ให้เกิดอันตราย<br>
ความช่วยเหลือ คือ การกระทำที่ช่วยให้บุคคลอื่นประสบความสำเร็จ<br><br>

ในวันเข้าพรรษา สาธุชนจำนวนมาก ถวายดอกไม้ ......... พระภิกษุสงฆ์
<ol>
<li>กับ</li>
<li>แก่</li>
<li>แด่</li>
<li>ต่อ</li>
</ol>

ข้อที่ถูกคือ <strong>แด่</strong> เพราะ เราใช้ คำว่า <strong>"แด่"</strong> กับบุคคลที่เคารพนับถือ<br>
<strong>กับ</strong> เป็นคำที่เชื่อมคำหรือความเข้าด้วยกัน มีความหมายว่า รวมกันหรือเกี่ยวข้องกัน เช่น ฟ้ากับดิน กินกับนอน หายวับไปกับตา<br>
<strong>แก่</strong> ใช้กับบุคคลที่มีฐานะทางสังคมน้อยกว่า เช่น ให้เงินแก่เด็ก<br>
<strong>ต่อ</strong> เรียกสิ่งที่เชื่อมเข้าด้วยกัน เช่น คำต่อ (คือคำบุรพบทและคำสันธาน) ข้อต่อ บ.เฉพาะ, ประจันหน้า, เช่น ต่อหน้า ยื่นต่ออำเภอ<div id="fadeout"><div id="myDefault" class="read_more">  ... (อ่านต่อ ในรุ่นเต็ม นะครับ)</div></div><div id="full_version"><br><br>

ตาม ......... ผู้ว่าราชการจังหวัด ซึ่งเป็นประธานในพิธี จะมาถึง เวลาประมาณ 10 นาฬิกา
<ol>
<li>หมายกำหนดการ</li>
<li>กำหนดการ</li>
<li>ระเบียบการ</li>
<li>ข้อกำหนด</li>
</ol>

ข้อที่ถูกคือ ข้อ 2 เพราะ หมายกำหนดการ ใช้กับงานพระราชพิธีเท่านั้น<br>
กำหนดการ หมายถึง ขั้นตอนของงานที่จะต้องทำตามลำดับ<br>
ระเบียบการ คือ ข้อกำหนด หรือข้อบังคับที่ตั้งขึ้นเป็นแนวปฏิบัติ<br>
ข้อกำหนด ใช้ไม่ได้กับกรณีนี้<br><br>

 ข้อใดใช้ภาษากระชับที่สุด
<ol>
<li>เขาเป็นหวัดในทุกครั้งที่ฝนตก</li>
<li>ท่านจะได้ซื้อสินค้าซึ่งมีราคาถูก</li>
<li>เขามีความจำเป็นต้องรีบกลับบ้าน</li>
<li>นายแพทย์ตรวจร่างกายคนไข้ทุกวัน</li>
</ol>
 คำตอบที่ถูก คือ ข้อ 4 ไม่มีถ้อยคำฟุ่มเฟือย ส่วนข้ออื่นแก้ไขให้เหมาะสมดังนี้<br>
เขาเป็นหวัดทุกครั้งที่ฝนตก<br>
ท่านจะได้ซื้อสินค้าราคาถูก<br>
เขาจำเป็นต้องรีบกลับบ้าน<br><br>

<a name="topic_2"></a><strong>เทคนิคการทำข้อสอบลักษณะบทความสั้น</strong><br>
ข้อสอบลักษณะบทความสั้น เป็นข้อสอบที่ใช้วัดความเข้าใจภาษา ตลอดจนการแปลความ และตีความได้ถูกต้อง ตรงกับความหมายของบทความที่กำหนดให้<br><br>
<a href="#top">กลับด้านบน</a><br><br>
ตัวอย่าง<br><br>

คนส่วนมากเขาเรียกโลกที่เราอยู่นี้ว่า โลกมนุษย์ แต่เสือที่มันอาศัยอยู่ในโลกนี้เหมือนกัน มันก็คงเรียกว่า “โลกของ เสือ” และมดก็คงเรียกว่า “โลกของมด” สรุปแล้วโลกของเรานี้ ก็เป็นส่วนตัว ใครก็ตามมองโลกไปทางไหนก็ไปทางนั้น ใคร หลับตาตายไปเมื่อไร โลกก็สิ้นสุดสำหรับคนนั้น<br><br>

ข้อความที่ยกมานี้ตรงกับจิตวิทยาข้อใด<br><br>

1. ความแตกต่างระหว่างบุคคล<br>
2. พันธุกรรมและสิ่งแวดล้อม<br>
3. สิ่งเร้าและการตอบสนอง<br>
4. การเรียนรู้ตามทฤษฎีของ Bloom<br><br>

เฉลย<br>
ข้อ 1 ถูกต้อง เพราะ เป็นการพูดถึงความแตกต่างของการมองสิ่งแวดล้อม ซึ่งความแตกต่างนี้อาจจะเกิดได้จากกรรมพันธ์ หรือสิ่งแวดล้อมก็ได้ <br>
ข้อ 2 ไม่ถูก เพราะ ในบทความไม่ได้กล่าวอ้างถึง อิทธิพลของพันธุกรรมหรือสิ่งแวดล้อม ที่มีผลต่อการเปลี่ยนแปลง<br>
ข้อ 3 ไมถูก เพราะ ไม่ได้กล่าวถึงเรื่องความสำคัญของสิ่งเร้า ที่มีต่อพฤติกรรมการตอบสนอง<br>
ข้อ 4 ไม่ถูก เพราะ ไม่เกี่ยวกับทฤษฎีของ Bloom ซึ่งเป็นทฤษฎีการเรียนรู้ เช่น ด้านความจำ ความเข้าใจ เป็นต้น<br><br>

จากบทความข้างต้น ถ้าแดงเป็นชาวนา โลกของแดง จะเป็นเรื่องอะไร<br><br>

1. การประกันราคา<br>
2. กองทุนทดแทน<br>
3. การแทรกแซงตลาด<br>
4. กองทุนสวัสดิการสังคม<br><br>

เฉลย<br>
ข้อ 1 ถูกต้อง เพราะ ชาวนาย่อมจะสนใจในเรื่องราคาพืชผล <br>
ข้อ 2 ไม่ถูก เพราะ กองทุนทดแทน เป็นเรื่องเกี่ยวกับ สิทธิประโยชน์กรณีประสบอันตรายหรือเจ็บป่วยหรือสูญหายเนื่องจากการทำงาน ผู้ที่สนใจ คือ พนักงาน ลูกจ้าง มากกว่าชาวนา<br>
ข้อ 3 ไม่ถูกเพราะ เป็นเรื่องที่อยู่ในความสนใจของนักเศรษฐศาสตร์ มากกว่า ชาวนาธรรมดา<br>
ข้อ 4 ไม่ถูก เพราะ เป็นเรื่องของ พนักงาน ลูกจ้าง มากกว่า เป็นเรื่องของ ชาวนา<br><br>

<strong>โดยสรุป</strong><br>
การทำข้อสอบวิชาภาษาไทย จะต้องมีความรู้ทั้งในด้านการใช้ภาษา ให้ถูกต้องตามหลักเกณฑ์ ไวยากรณ์ ความเหมาะสมทั้งในสถานการณ์ต่าง ๆ และ ความหมายของคำ อีกทั้ง ยังต้องเข้าความหมาย สามารถแปลความ ตีความได้อย่างถูกต้อง

</div>   <!-- full version   -->

  <script src="cont_full_version.js" type="text/javascript" language="JavaScript"></script>


 </body>
</html>
